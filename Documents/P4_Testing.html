<!DOCTYPE html>
<html lang="en">
<head>
    <meta charset="UTF-8">
    <title>P4: Testing</title>
    <link rel="stylesheet" href="https://maxcdn.bootstrapcdn.com/bootstrap/3.3.5/css/bootstrap.min.css">
    <link rel="stylesheet" href="../css/Documents.css">
</head>
<body>
<header id="header">
    <h1 id="title">P4: Testing</h1>
    <p id="credits">
        Skrevet av Agnete Djupvik, Vemund Santi, Camilla Tran og Emil Taylor Bye<br/>
        16.november 2015
    </p>
</header>
<div class="col-xs-12 col-sm-3">
    <nav>
        <h2>Innhold</h2>
        <ol>

            <li><a href="#administrative_detaljer">Administrative detaljer</a></li>
            <li><a href="#Brukerundersøkelse">Brukerundersøkelse</a>
                <ol type="a">
                    <li><a href="#Audiens">Audiens</a></li>
                    <li><a href="#Plattformer">Plattformer</a></li>
                    <li><a href="#Livetesting">Livetesting</a></li>
                </ol>
            </li>
            <li><a href="#Tilbakemeldinger">Tilbakemeldinger</a>
                <ol type="a">
                    <li><a href="#Design">Design</a></li>
                    <li><a href="#Innhold">Innhold</a></li>
                    <li><a href="#Navigasjon">Navigasjon og brukervennlighet</a></li>
                </ol>
            </li>
            <li><a href="#Endringer">Fremtidige endringer</a></li>
            <li><a href="#Selvrefleksjon">Selvrefleksjon</a></li>
        </ol>
    </nav>
</div>
<div class="col-xs-12 col-sm-8">
    <h2 id="administrative_detaljer">Administrative detaljer</h2>
    <p>
        Klientnavn: Institutt for datateknikk og informasjonsvitenskap ved NTNU (IDI) <br/>
        Nettsidenavn: P15 <br/>
        Kontaktperson: Ikke tilgjengelig<br/>
        Link til nettsiden: <a href="http://folk.ntnu.no/vemundms/webtek/project/index.html">Informasjonsside om P15</a>

    </p>
    <h2 id="Brukerundersøkelse">Brukerundersøkelse</h2>
    <p>
        For å samle tilbakemeldinger på nettsiden opprettet vi en Google Form hvor brukere kunne svare på spørsmål
        angående deres inntrykk av siden vår. Vi la vekt på at denne kun skulle bli brukt til innsamling av
        statistisk data, ikke hvordan man faktisk interagerte med siden vår. Vi brukte skalaer hvor man kunne gi
        poeng fra 1 - 5, hvor 5 var høyeste poengsum, og 1 var laveste. Undersøkelsen ble spredd via Facebook for å
        nå et så bredt publikum som mulig, ettersom vi i denne undersøkelsen var ute etter mengdedata, ikke spesifikke
        data om hva kun målgruppen til siden mente. Spørsmålene ble av den grunn fokusert opp mot hva brukeren syntes
        om designet, det tekstlige innholdet og en generell mening om navigasjonstrukturen på siden. Dette er
        spørsmål enhver bruker kan gjøre seg opp en mening om, og er ikke veldig spesifikt knyttet til målgruppen vår.
        Link til undersøkelsen: <a href="http://goo.gl/forms/huOuF2Ku9G">http://goo.gl/forms/huOuF2Ku9G</a>
        <br/><br/>
        I tillegg til undersøkelsen på Google Forms gjennomførte vi et titalls brukerundersøkelser, hvor vi ga
        testbrukerne en rekke oppgaver de skulle utføre på nettsiden vår, uten noen form for forklaring av
        hvordan siden fungerte, eller hjelp underveis. Noen eksempler på oppgavene var:
    </p>
    <ul>
        <li>Finn frem til informasjon om 3. etasje på P15.</li>
        <li>Finn ut hvordan jeg kan kontakte Abakus.</li>
        <li>Hvem er ansvarlig for denne siden?</li>
        <li>Hvem lagde heisene på P15?</li>
    </ul>
    <p>
        Halvparten av undersøkelsene ble utført på mobil, og halvparten på en stasjonær PC. Å få testdata fra
        begge platformene var viktig, ettersom siden vår ser annerledes ut, og har en annen navigasjonsstruktur på
        små skjermer enn på store skjermer.
    </p>
    <h3 id="Audiens">Audiens</h3>
    <p>
        Fra undersøkelsen som ble spredt på Facebook ønsket vi å nå et likt antall kvinner og menn, og en aldersgruppe
        som var rundt vår egen. Det viste seg at vi traff nokså bra, med en liten overvekt av menn som svarte på
        undersøkelsen. De fleste var i samme aldersgruppe, mellom 20 og 25 år. Av samtlige som svarte på undersøkelsen
        var 38% kvinner, 62% menn, og 83% oppga at de var i aldersgruppen 20 - 25 år.
    </p>
    <h3 id="Plattformer">Plattformer</h3>
    <p>
        I Google Formen var det ingen krav om hvilken nettleser som skulle brukes, men brukerne kunne oppgi dette i
        skjemaet. På den måten ville brukeren benytte nettleseren de er vant til, og ikke blande inn ytre faktorer
        som forvirring ved bytte av nettleser. Det viste seg at 66% besøkte nettsiden med Chrome, 21% besøkte
        nettleseren med Firefox, og 7.2% besøkte nettsiden med Internet Explorer. 72% besøkte nettsiden på mobil
        eller tablet, mot kun 28% på en stasjonær plattform. Dette er mest sannsynlig et resultat av hvordan
        testbrukerne fant undersøkelsen, hvor de fleste bladde gjennom Facebook på mobil.
        <br/><br/>
        Testgruppen bestod av 2 personer ansatt ved IDI, 10 personer fra datateknologi/informatikk som ble kontaktet
        mens de satt på en av datasalene på P15, og 2 personer fra busstoppen ved Høgskoleringen Nord. På denne måten
        fikk vi en testgruppe med et forhold til bygget, og som var en del av målgruppen til nettsiden.
        <br/><br/>
        Ved testing under oppsyn brukte vi stasjonære PCer på 7 av 14 brukere, og en smartmobil ved de resterende
        testene. På stasjonær PC brukte vi Internet Explorer 3 ganger, Chrome 3 ganger, og Safari 1 gang. Ved testing
        av smartmobiler ble Chrome benyttet samtlige ganger. 1 av 7 tilfeller var på en iPhone, resten av testene
        skjedde på en Android-telefon.
    </p>
    <h3 id="Livetesting">Livetesting</h3>
    <p>
        Når vi testet på brukere under oppsyn ønsket vi fokus på å finne ut om det var enkelt for brukeren å finne
        frem til den informasjonen han/hun ønsket seg. For å gjøre dette ga vi konkrete oppgaver til brukeren, og ba
        brukeren om å “tenke høyt” mens vedkommende forsøkte å utføre oppgaven. Slik opplevde vi at vi fikk tydeligere
        frem når brukeren ble forvirret eller bare brukte ekstra lang tid på å finne frem til noe.
        <br/><br/>
        Etter å ha fullført denne typen testing under oppsyn ba vi brukerne om å fylle ut skjemaet i Google Docs, i
        tillegg til å gi oss konkrete tilbakemeldinger på hva som var enkelt, hva som var vanskelig, og features
        brukeren kunne tenke seg i fremtiden.
    </p>
    <h2 id="Tilbakemeldinger">Tilbakemeldinger</h2>
    <p>
        Totalt svarte 83 personer på spørreundersøkelsen vår.
    </p>
    <h3 id="Design">Design</h3>
    <p>
        Fargevalget på siden vår fikk en gjennomsnittskarakter på 3.5. Dataene var jevne rundt dette punktet, det var
        svært få som ga oss dårligere enn 3, men det var samtidig få som ga oss høyere enn 4. Vi konkluderer med at
        nettsiden har et relativt godt fargevalg, som ikke trekker til seg oppmerksomhet fra brukeren, som var vårt mål.
        <br/><br/>
        Tekststørrelsen på siden fikk en snittskarakter på 4.3. Det var ingen svar under 3, så her også konkluderer
        vi med at tekststørrelsen er tilpasset alle platformer.
        <br/><br/>
        Det var kun én person som rapporterte en feil med brukergrensesnittet. Tilbakemeldingen var at footeren til
        siden tidvis ikke festet seg helt til bunnen av siden, men hadde et lyseblått mellomrom mellom footeren og
        bunnen av nettleseren. Brukeren oppga at han brukte Internet Explorer på en stasjonær PC. Dette kan skyldes
        at brukeren brukte en eldre versjon av IE, som er inkompatibel med HTML5, CSS3 eller Javascript-snuttene vi
        har skrevet.
    </p>
    <h3 id="Innhold">Innhold</h3>
    <p>
        Det tekstlige innholdet på siden fikk en snittkarakter på 2.7. Her spriket det veldig i karakterene, så det
        er tydelig at vi traff veldig ulikt i brukerbasen. Vi hadde dessverre ikke et eget spørsmål angående hvor
        interessert brukeren var i innholdet på siden, men vi antar at testpersoner som ikke hadde særlig stor
        interesse av å lese om P15 ga en dårlig score på dette spørsmålet.
        <br/><br/>
        Det ble innrapportert et par skrivefeil på siden, og noen tilfeller av feil bruk av preposisjoner osv.
        Dette er små ting som er lett å rette opp i, og kan bli rettet på få minutter.
    </p>
    <h3 id="Navigasjon">Navigasjon og brukervennlighet</h3>
    <p>
        Menyen fikk en snittkarakter på 4.2. Dette indikerer at brukerne i snitt er svært fornøyde med menyen. Vi
        er veldig tilfredse med dette, da dette var en av tingene vi har lagt stor vekt på når det kommer til
        brukervennlighet og responsivitet, ved at vi redesignet menyen spesifikt med tanke på at et bredt utvalg
        av skjermer skulle bruke siden vår.
        <br/><br/>
        Siden scorte høyt på brukervennlighet, hele 4.8. Dette bekrefter at nettsiden vår er tilpasset alle platformer,
        og at det er en naturlig flyt i navigasjonsstrukturen på nettsiden. Med en slik høy score vil vi ikke endre
        hvordan menyen oppfører seg, eller hvordan siden takler endring av vindustørrelsen.
        <br/><br/>
        Ved brukerundersøkelsene som ble gjennomført under observasjon var det ingen store problemer med å navigere seg
        rundt på siden. Vi fikk et par testpersoner fra IDI til å prøve seg på siden, og det største problemet disse
        hadde var å finne frem til hvordan man kontaktet Abakus. Dette skyldtes at de ikke forbandt Abakus med
        linjeforeninger, og dermed ikke lette på riktig sted. Resten av prøvepersjonene var vant til menysystemet
        på Android, og fant det naturlig å klikke på “hamburgermenyen” i hjørnet for å få frem menyen.
        <br/><br/>
        En enkelt tilbakemelding vi fikk høre flere ganger var at hamburgermenyen helst skulle lukkes når man klikket
        utenfor den åpne menyen. Dette er oppførsel som er standard i Android-apper, som vi skal se nærmere på hvordan
        vi kan implementere. Ved å registrere hvor en klikker på nettsiden skal det være greit nok å få til, men det
        kreves mye testing før en slik feature kan gå ut i produksjon, ettersom det skal være samme oppførsel for
        alle plattformer.
        <br/><br/>
        Helhetsinntrykket av siden havnet på en stødig 4.3 av 5, som vi sier oss svært fornøyd med. Dette er direkte
        tilbakemelding om at nettsiden vår holder høy standard, og er tilpasset tidens trender på web.
    </p>
    <h2 id="Endringer">Fremtidige endringer</h2>
    <p>
        Ettersom vi ikke mottok noen spesielt alvorlige tilbakemeldinger på siden vår vil vi jobbe videre med å
        gjøre nettsiden kompatibel med eldre nettlesere, helt ned til IE 6. Dette vil antakeligvis løse problemet
        med at footeren vår ikke fester seg til bunnen av siden, hvilket er et problem vi ikke klarer å reprodusere.
        Om vi hadde visst hvilket OS som ble brukt når denne buggen oppstod hadde vi vært nærmere å kunne gjenskape
        problemet, men dette var ikke et spørsmål i undersøkelsen. Vi antar at brukeren brukte en eldre versjon av
        Windows, som f.eks Windows XP.
        <br/><br/>
        Når det kommer til å få menyen til å forsvinne når man trykker utenfor på mobilversjonen, er dette også noe
        vi vil prioritere. Dette er en feature som kun hjelper på helhetsinntrykket av siden, ettersom det ikke er
        veldig alvorlig at man må trykke på hamburgerknappen for å få bort menyen igjen. Likevel er det noe som vil
        bli satt pris på i det lange løp, og fjerne et lite irritasjonsmoment for brukerne. Som nevnt tidligere kan
        dette være vanskelig å få kompatibelt med alle plattformer, spesielt om vi skal sikte på å være kompatible
        med eldre nettlesere. Om dette skal bli en realitet burde vi implementere kode for å detektere hvilken
        nettleserversjon som benyttes, slik at vi kjører ulike script basert på hvilken nettleser en bruker.
        <br/><br/>
        Skrivefeilene kan bli rettet opp i på et par minutter, og vil bli rettet først.
    </p>
    <h2 id="Selvrefleksjon">Selvrefleksjon</h2>
    <p>
        Alt i alt har prosjektet vært spennende og lærerikt for oss, både for å lære oss HTML/CSS/JS, men også for å
        lære å jobbe i team og å justere arbeidet etter brukeres tilbakemeldinger.
        Vi har lært at det er svært nyttig å bruke verktøy for å produksjonssette nye endringer, og versjonskontroll
        med Git har vært svært vellykket. Spesielt har dette vært godt å ha når ting har gått galt og man måtte hente
        opp en gammel versjon av koden.
        <br/><br/>
        På gruppen hadde de fleste jobbet med en eller annen form for webutvikling før. Det som faktisk var det nye
        for oss var å jobbe med webutvikling uten et eneste rammeverk. Tidligere har vi støttet oss på ting som
        Jquery og Angular for Javascript, og Less/Sass for CSS. Derfor opplevdes det som en veldig god erfaring å
        for eksempel implementere responsivitet uten å ha for eksempel Bootstrap til å gjøre det for deg. Vi lærte at
        det faktisk ikke er umulig å lage mye fra bunnen av selv, men så også flere situasjoner hvor vi kunne ønsket
        oss å ta i bruk et rammeverk for å få raskere progresjon for å komme enda lengre på prosjektet på den tiden
        vi hadde.
        <br/><br/>
        En annen utfordring vi har sett her er at arbeidsmengden brukt til repetitivt arbeid har blitt større enn
        nødvendig, og om man kunne brukt rammeverk hadde dette blitt kraftig redusert. Særlig blir det mye metadata
        å skrive inn i &lt;head&gt; i
        HTML-filene når man skriver alt fra bunnen. For de av oss som har jobbet med Django går dette lettere, og
        man slipper veldig mye gjentagelse. Dersom vi skulle jobbet videre med å utvide dette prosjektet ville vi
        ønsket å implementere for eksempel Django i løsningen vår for å kunne fokusere på det viktigste, fremfor å
        skrive inn helt lik metadata i fil etter fil.
        <br/><br/>
        Som team har det vært spesielt for oss at vi har gruppemedlemmer fra flere ulike studieprogrammer,
        og hvor langt vi har kommet i studieprogresjonen varierte. Derfor har vi vært aktive på å kommunisere oftere
        digitalt enn å møtes, og vår kommunikasjon på egen gruppe på Slack har fungert fint. Siden vi har vært flinke
        til å oppdatere hverandre på progresjonen underveis har behovet for å møtes ofte blitt redusert, og vi har
        kunnet
        holdt møtene til å kun finne sted når en frist nærmer seg for å gå gjennom alles arbeid.
    </p>
</div>
</body>
</html>