<!DOCTYPE html>
<html lang="en">
<head>
    <meta charset="UTF-8">
    <title>P1: Project requirements</title>
    <link rel="stylesheet" href="../css/bootstrap.min.css">
    <link rel="stylesheet" href="../css/Documents.css">


</head>
<body>
    <header id="header">
        <h1 id="title">P1: Project requirements</h1>
        <p id="credits">
            Skrevet av Agnete Djupvik, Vemund Santi, Camilla Tran og Emil Taylor Bye<br/>
            15. september 2015
        </p>
    </header>
    <div class="col-xs-12 col-sm-3 navigation" id="navigation">
        <nav>
            <h2>Innholdsfortegnelse</h2>
            <ol>
                <li><a href="#organisatoriske">Organisatoriske krav</a></li>
                <li><a href="#maalgruppe">Mål og målgruppe</a></li>
                <li><a href="#klient">Klient</a></li>
                <li><a href="#brukergrensesnitt">Grafisk brukergrensesnitt</a></li>
                <li><a href="#innhold">Innhold</a></li>
                <li><a href="#tekstliginnhold">Tekstlig innhold og organisering</a></li>
                <li><a href="#etasjebeskrivelse">Etasjebeskrivelse</a></li>
                <li><a href="#heisene">Informasjon om heisene</a></li>
                <li><a href="#linjeforeningene">Linjeforeningene</a></li>
                <li><a href="#kontakt">Kontakt oss</a></li>
                <li><a href="#lokasjon">Endelig lokasjon</a></li>
            </ol>
        </nav>
    </div>
    <div class="col-xs-12 col-sm-8">

        <h2 id="organisatoriske">Organisatoriske krav</h2>
        <p>For prosjektet vårt har vi valgt IDI som fiktiv kunde. Siden det er en fiktiv kunde, har vi ingen
            kontaktperson på instituttet, men vi ser for oss å kontakte for eksempel Unni Eide og høre om de har
            noen ønsker til hvordan en slik side eventuelt kunne vært utformet.
            <br/>
            I tillegg ønsker vi å samarbeide med linjeforeningene Online og Abakus, ettersom de også holder til her.
            Her vil lederne av linjeforeningene være kontaktpersoner.
            <br/>
            På nettsiden skal Online og Abakus være likestilte i form av tekstlig innhold og bilder.
            Det skal også komme tydelig frem at P15 faktisk ikke er eid av NTNU, men av SiT hvor NTNU igjen
            leier det fra dem.
        </p>
        <h2 id="maalgruppe">Mål og målgruppe</h2>
        <p>Målgruppen til denne nettsiden er først og fremst de som ikke er kjent med P15 fra før av. Dette gjelder
            for eksempel nye studenter på data og informatikk, studentassistenter som aldri har vært på P15 før, og
            eventuelt andre studenter som generelt ikke er kjent der. Dette så vi for eksempel behovet for under ISFIT,
            da mange nye studenter fra ulike steder i verden skulle bruke salene på P15 og var forvirrede rundt hvor de
            skulle hen.
            <br/>
            Meningen med siden er å informere målgruppen om hva P15 har å tilby for dem. Nettsiden skal tydelig
            opplyse hvor bygget ligger hen, hvor mange arbeidssaler det er, og hva bygget har å tilby med for eksempel
            printere. Siden skal også informere om hvem som har tilgang på de ulike stedene på P15. Både i 3. og 4.
            etasje ligger linjeforeningene Online og Abakus sine kontorer. Nettsiden skal promotere disse
            linjeforeningene og oppfordre til besøk. Målgruppen skal få vite at det er mikrobølgeovn, gratis kaffe og
            te, bestikk og tallerkener og mye annet tilgjengelig på linjeforeningene sine kontorer. Ellers skal siden
            gjøre IDI mer kjent som et godt institutt.
        </p>
        <h2 id="klient">Klient</h2>
        <p>Institutt for datateknikk og informasjonsvitenskap (IDI) er et institutt ved Norges teknisk-naturvitenskapelige universitet(NTNU). Instituttet er ansvarlig for undervisningen for studenter på bachelor- og master-utdanningen informatikk, sivilingeniørutdanningen datateknologi og doktorgradsutdanningen innen informasjonsteknologi. IDI har ca. 120 ansatte og har hovedkontor på campus Gløshaugen.
            Abakus og Online er linjeforeningene for henholdsvis datateknologi og informatikk, og har kontor i 4. og 3. etasje på P15, et av byggene på Campus Gløshaugen. Linjeforeningene fungerer som et sosialt og organisatorisk organ for studentene på hver sin studieretning, som skal støtte og legge til rette for en best mulig studietid.
            I dette prosjektet vil IDI være hovedkunde, med Abakus og Online som samarbeidspartnere.'
        </p>
        <h2 id="brukergrensesnitt">Grafisk brukergrensesnitt</h2>
        <p>Når det kommer til brukergrensesnittet på siden vil vi fokusere på at det skal være enkelt og lettfattelig. Vi ønsker å sette innholdet i fokus fremfor et rotete design.
            Vi har valgt å ta inspirasjon fra Google sine <a href="https://www.google.com/design/spec/material-design/introduction.html">Material Design</a>-prinsipper, som går ut på å ha store, rene flater som fremhever innholdet. Fargene kan godt være sterke og tilstede, men man skal bevisst holde antall farger til et minimum og kun ha klare farger på et begrenset antall steder.
            På siden vil vi ha bilder som viser frem datasalene og linjeforeningskontorene. Disse skal se ryddige, lyse og pene ut, og skal sette kundene i et godt lys.
            Vi ønsker å prioritere at designet skal passe på alle plattformer. Derfor går vi for å designe etter “mobile first”-prinsippet, altså at vi skal designe for små skjermer først, og deretter skalere opp til andre skjermstørrelser. For å få til dette ønsker vi å benytte oss av responsivt design, ved et rammeverk som for eksempel <a href="http://getbootstrap.com/">Twitter Bootstrap</a>. Dermed kan vi slippe å lage en egen mobilversjon for siden.
            Et av de viktigste punktene når det kommer til det grafiske på siden er at designet skal være gjennomgående for alle sider. Man skal ikke behøve å sette seg inn i en ny layout hver gang man klikker seg videre. Vi vil oppnå dette ved å for eksempel ha samme navigasjonsbar og menyer rundt innholdet til enhver tid, og kun endre hovedinnholdet på siden.
        </p>
        <h2 id="innhold">Innhold</h2>
        <p>Innholdet på siden ser vi for oss at skal gi en grundig beskrivelse av alle mulige steder og ting man kan finne på P15. Et generelt kjennetegn på siden er at du skal klare å komme deg til hvor som helst på siden innen tre klikk.
            Noe av innholdet som skal være på siden er, generelt sett:
        </p>
        <ul>
            <li>
                Introduksjon til hver etasje
                <ul>
                    <li>Beskrivelse av forskjellige datasaler</li>
                    <li>Hvilke saler som er reservert til studasstimer o.l.</li>
                    <li>Plantegning over etasjen</li>
                    <li>Printere i etasjen</li>
                </ul>
            </li>
            <li>Informasjon om heisene</li>
            <li>Linjeforeningskontorer med link til sider om mer informasjon om linjeforeningen</li>
            <li>Kontakt oss
                <ul>
                    <li>Underside med link og informasjon om IDI</li>
                    <li>Kontaktinformasjon til linjeforeningene</li>
                    <li>Mulighet til å sende tilbakemeldinger/rapportere om feil</li>
                </ul>
            </li>
        </ul>
        <p>
            Til sammen ser vi for oss at det blir 6 sider, en for hver etasje, i tillegg til én side for hver
            linjeforening. I tillegg blir det en infoside om heisene pluss en kontaktside med tre undersider.
        </p>
        <h2 id="tekstliginnhold">Tekstlig innhold og organisering</h2>
        <p>Siden skal være delt opp i følgende seksjoner:</p>
        <h2>Om P15</h2>
            <ul>
                <li>Bruksområder</li>
                <li>Eierskapsforhold</li>
                <li>Historikk</li>
                <li>Arrangementer som jevnlig holdes på P15
                    <ul>
                        <li>NCPC</li>
                        <li>IDI Open</li>
                    </ul>
                </li>
                <li>Trivia</li>
            </ul>
        <p>
            Denne seksjonen skal gi et raskt overblikk over bygget og hva som skjer der. Det er ment som en
            “inngangsportal” for folk som er helt nye til bygget så de raskere skal kunne føle en tilhørlighet
            til bygget. Seksjonen er også ment som et utgangspunkt for nye besøkende som leter etter informasjon på
            siden, men ikke helt vet hvor de skal begynne.
        </p>
        <h3 id="etasjebeskrivelse">Etasjebeskrivelse</h3>
        <ul>
            <li>Oversikt over alle rommene
                <ul>
                    <li>Hva de brukes til</li>
                    <li>Hvem som har tilgang dit</li>
                    <li>Faste reservasjoner</li>
                    <li>Eventuelle printere og andre fasiliteter</li>
                </ul>
            </li>
            <li>Plantegning</li>
            <li>Tavleoversikt</li>
        </ul>
        <p>
            Formålet med denne seksjonen er å gi dyptgående informasjon om hver enkelt etasje og rommene i hver enkelt
            etasje. Det mest essensielle her er at det skal være lettvint å navigere seg rundt i de forskjellige
            etasjene, og mellom de forskjellige rommene. Etasjene skal ha en lineær og hierarkisk struktur, så man kan
            bevege seg “opp” og “ned” (fram og tilbake) mellom etasjene slik man ville gjort i virkeligheten, eller
            hoppe rett til etasjen man vil ha informasjon om.
            <br/>
            I tillegg er det også et krav at man lett og intuitivt kan finne informasjon om de forskjellige rommene,
            enten man bare vet hva de heter eller hvor de ligger i etasjen. Beskrivelsen av linjeforeningenes kan
            gjerne suppleres av materiale fra linjeforeningene selv og skal linke til linjeforenings-seksjonen.
        </p>
        <h3 id="heisene">Informasjon om heisene</h3>
        <p>
            Heisene i P15 er noe av det første som dukker opp når folk snakker om P15. Det er derfor viktig å
            informere om de og oppklare eventuelle usikkerheter angående heisene som finnes.
        </p>
        <h3 id="linjeforeningene">Linjeforeningene</h3>
        <p>
            Linjeforeningene setter tydelige preg på sine respektive etasjer. Det er derfor viktig å kunne informere
            om hva som skjer og rører seg på linjeforeningskontorene. Her er det viktig med en nøytral framstilling
            av linjeforeningene, det skal ikke gi noen som helst inntrykk av favorisering.
            <br/>
            I tillegg til linking til linjeforeningenes egne sider er det et ønske om at så mye
            informasjon som mulig holdes på denne siden.
        </p>
        <h3 id="kontakt">Kontakt oss</h3>
        <p>
            Her er det viktig at det kommer klart fram hvem (og hvordan) man kan kontakte for å få svar på spørsmål
            man ikke fikk svar på på siden. Studenter er også ofte engasjerte og med gode ideer, og det er viktig å
            kunne utnytte denne ressursen til å forbedre siden. Her må det være et fokus på at det skal være lett å
            komme med tilbakemeldinger.
        </p>
        <h2 id="lokasjon">Endelig lokasjon</h2>
        <p>
            Når vi jobber med nettsidene våre vil vi i utgangspunktet hoste sidene på en av våre folk.ntnu.no-sider,
            men når vi er ferdige kommer siden til å ligge under IDI sine nettsider. Der finnes det en
            “About Us”-fane, og der virker det naturlig å legge en informasjonsside om byggene IDI administrerer,
            som for eksempel P15. Merk at dette prosjektet er en del av IDIs større prosjekt om å modernisere
            nettsiden sin, hvor deres nye design vil være basert på "Modern Design"-prinsippene.
        </p>
    </div>
</body>
</html>